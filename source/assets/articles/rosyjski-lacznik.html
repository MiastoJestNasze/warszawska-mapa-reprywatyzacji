<h1>Rosyjski łącznik w MON?</h1>

<p>Przez grupę Radius przewija się wiele osób związanych z rosyjskim kapitałem. Robert Szustkowski, który kontroluje grupę, jest „tajemniczym biznesmenem”, obywatelem Szwajcarii, który przez 20 lat robił interesy w Rosji. W 2012 grupa Radius miała sprywatyzować Polski Holding Nieruchomościowy. Ministerstwo Skarbu było oskarżane o wycenę prawie dwa razy poniżej wartości rynkowej. Transakcję zatrzymano. Wówczas w Gazecie Polskiej Codziennie ukazał się artykuł pod wiele mówiącym tytułem “Rosyjski lobbing w nieruchomościach”. GPC stwierdziła wówczas, że Radius jest związany z rosyjskim kapitałem.
</p>

<p>Na stronie ambasady Gambii w Moskwie Szustkowski figuruje jako dyplomata tego kraju.</p>

<p><strong>Zobacz:</strong> <a target="_blank" href="http://www.gambiaembassy.ru/">Strona internetowa ambasady Republiki Gambii w Moskwie</a></p>

<p>W radzie nadzorczej spółki matki Radiusa Era 200 (powstała na bazie prywatyzacji państwowej fabryki komputerów), był Wojciech Kuranowski. W latach 2002-2003 Kuranowski był przedstawicielem na Polskę Lebiedinskij Gorno - Obogotitielnyj Kombinat - spółki należącej do Gazpromu. Kuranowski był w radzie nadzorczej Ery 200 od 2004 do 2009 roku.</p>

<p>Z Radiusem od 2002 roku związany jest Jacek Kotas. Od 2015 roku prezes Narodowego Centrum Studiów Strategicznych. Wśród ekspertów NCSS jest pułkownik Gaj, który publicznie pochwalał inwazję Putina na Ukrainę oraz Wojciech Szewko, ktory wykłada w Gdańsku na programie MBA współprowadzonym przez szkołę w Niżnym Nowogrodzie.</p>
