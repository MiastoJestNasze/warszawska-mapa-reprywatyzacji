<h1>Politycy i reprywatyzacja</h1>

<p>Dzika reprywatyzacja nie byłaby możliwa bez politycznego parasola. Jedyną ustawę przyjętą przez polski parlament zawetował w 2001 roku Aleksander Kwaśniewski. Stwierdził on, że że sprawą zwrotu bezprawnie zagarniętego mienia powinny zajmować się sądy, a specjalna ustawa nie jest do tego potrzebna.</p>

<p><strong>Zobacz:</strong> <a target="_blank" href="http://www.rmf24.pl/ekonomia/news-weto-w-sprawie-reprywatyzacji,nId,161626">rmf24.pl: Weto w sprawie reprywatyzacji</a></p>



<p>Ustawa umożliwiająca fikcyjną reaktywację spółek wyszła z departamentu Marka Sadowskiego w 2000 roku, który w 2004 roku został Ministrem Sprawiedliwości. Nikt nie chciał się przyznać do wprowadzenia tych zmian. Również za rządów Marka Belki doszło do zmiany ustawy o gospodarce nieruchomościami. Do jednego z paragrafów dodano zdanie, na podstawie którego wysokość wypłacanych odszkodowań za wywłaszczone w PRL zwiększyła się w ciągu jednego dnia - 22 września 2004 roku - kilkaset razy.
“Powód: przed nowelizacją wysokość odszkodowania liczono na podstawie wartości działki w dniu jej wywłaszczenia, czyli np. 20-30 lat temu. Po nowelizacji wysokość odszkodowania liczy się na podstawie wartości nieruchomości w dniu wydania decyzji o odszkodowaniu, czyli np. dziś”</p>
<p><strong>Zobacz:</strong> <a target="_blank" href="http://wyborcza.pl/magazyn/1,124059,20670862,reprywatyzacyjny-kac-wawa-marek-gorlikowski.html">wyborcza.pl: Reprywatyzacyjny Kac Wawa</a></p>

<p>W październiku 2013 roku Aleksander Pociej, który prowadził kancelarię specjalizującą się m.in. w gruntach warszawskich, przeprowadził przez senat poprawkę, która umożliwiła finansowanie odszkodowań z tytułu Dekretu Bieruta przez budżet państwa. Do kupki dosypano 600 milionów złotych.</p>

<p><strong>Zobacz:</strong> <a target="_blank" href="http://aleksanderpociej.waw.pl/?p=424">aleksanderpociej.waw.pl: Poprawka Pocieja — Senat Za 600 Milionami Dla Warszawy</a></p>
